<!DOCTYPE html>
<!---
  _____                                    _
 |  __ \                                  | |
 | |  | | _____   _______      _____  _ __| | __
 | |  | |/ _ \ \ / / __\ \ /\ / / _ \| '__| |/ /
 | |__| |  __/\ V /\__ \\ V  V / (_) | |  |   <
 |_____/ \___| \_/ |___/ \_/\_/ \___/|_|  |_|\_\
     made by GXNU202310402025 devsHG hg-dev17
-->
<html>
    <head>
        <meta charset="utf-8">
        <title>师说</title>
    </head>

<style>
    p{
        text-align: justify;
        font-family: '隶书';
        font-size: 24px;
        margin:0 20% 0 20%;
        text-indent: 2em;
    }
</style>

    <body style="background-color:blanchedalmond;">
        <h1 align="center" style="color: red; font-family: '楷体'; font-size: 42px;">《师说》</h1>
        <h3 align="center"><strong>（唐）韩愈</strong></h2>
        <p></p>
        <hr width="300px"; size="3"; color="#FF0000">
        <br>
        <p>古之学者必有师。师者，所以传道受业解惑也。人非生而知之者，孰能无惑？惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。</p>
        <p>嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎？爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也。位卑则足羞，官盛则近谀。”呜呼！师道之不复可知矣。巫医乐师百工之人，君子不齿，今其智乃反不能及，其可怪也欤！</p>
        <p>圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。</p>
        <p >李氏子蟠，年十七，好古文，六艺经传皆通习之，不拘于时，学于余。余嘉其能行古道，作《师说》以贻之。</p>
    </body>

    <footer>
        <h5 style="text-align: center; color: blueviolet;">copyright by ©devsHG 2024 All Rights Reserved. </a>
            <a style="color:orange" href="https://icp.gov.moe/?keyword=20242658" target="_blank">萌ICP备20242658号</a>
    </footer>
</html>